Esimene kodune ülesanne puudutab peamiselt vajalike ühenduste töölesaamist.

1) Paigaldage oma arvutisse vajalik tarkvara!
Arvutiklassi eeskujul Windows arvutisse:
a) terminalühenduse (ja ka veebitunneli) jaoks Putty (internetist leiab putty.exe, installeerimist ei ole vaja).
b) failitranspordiks WinSCP, võib ka FileZilla
c) skriptide kirjutamiseks Notepad++

Mac arvutile:
a) terminal peaks olemas olema
b) failitranspordiks FileZilla, Cyber Duck, Coda
c) Sublime Text või mõni analoog

2) Looge failitranspordi programmiga ühendus serveriga greeny.cs.tlu.ee! Seejuures vajate tunnelit läbi lin2.tlu.ee serveri (seal on sama kasutaja, mis Teil on üliikooli e-posti ja ÕIS-i jaoks)! WinSCP jaoks on väike õpetus githubis.

3) Laadige oma tunnis loodud HTML fail oma arvutisse. Muutke seal midagi - lisage mõni tekstilõik või pilt vms! Laadige muudetud fail uuesti veebiserverisse greeny.

4) Looge tunnel ülikooli veebipuhvri kasutamiseks, et saaksite veebibrauseiga näha oma veebilehte greeny.cs.tlu.ee/~omakasutajanimi

Selleks soovitan juhendit "Tallinna Ülikooli veebipuhvri teenuse kasutamine väljaspool ülikooli arvutivõrku", mille leiate aadressil: https://www.tlu.ee/taxonomy/term/79/juhendid-ja-abimaterjalid

Võite tunneli loomist ka mujalt leitud materjalidest uurida kuid pidage meeles: 
veebipuhvri aadress on cache.tlu.ee ja kasutatav port peab olema 3128

Soovitan tunneli kasutamiseks paigaldada oma arvutisse eraldi veebibrauseri, näiteks Firefox, millel saab omal eraldi võrgusätteid määrata.

Kui olete brauseris näinud oma äsja muudetud veebilehte, ongi kõik tehtud!

Edu!
Kohtumiseni järgmises tunnis!