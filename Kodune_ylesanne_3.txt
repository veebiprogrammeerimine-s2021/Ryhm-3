Kolmanda kodutöö raames tuleb jätkata tööd tunnis alustatud failiga page2.php

1) Tunni lõpus lõime tsükli abil HTML sisendi <select> ja paigutasime selle uude vormi.

Täiendage vormi submit tüüpi sisendiga.

PHP osas, pärast juhusliku foto loosimist ja selle näitamise jaoks HTML koodi moodustamist aga enne selle <select> elemendi moodustamise osa, tuleb lisada kontroll, kas kasutaja klikkis selle uue, foto valimise vormi submit nuppu.
Kui jah, siis tuleb moodustada HTML kood just valitud pildi näitamiseks.
<select> elemendi abil tehtud valiku väärtus on meil arv, mis vastab valitud pildi indeksile (numbrile) fotode massiivis.
Kasutada tuleks seda sama muutujat, mis juhusliku pildi näitamise HTML koodi jaoks! Nii saate olukorra, kus kasutaja näeb juhuslikku pilti (kui ise ei valinud) või ise valitud pilti).

2) Praegu on lehe avamisel rippmenüüs kohe näha kõige esimene pildifail. Vaja oleks aga näha selle pildi, mis kas juhuslikult või kasutaja valitult parajasti nähtaval on.
Selleks tuleks tsükli sees, <option> elementide loomisel kontrollida, kas parajasti moodustatava valiku number (see indeks ehk $i väärtus) vastab just näitamiseks määratud (juhuslikult või kasutaja valitult) pildi numbrile massiivis. Kui vastab (väärtused on samad), siis peab valiku element (HTML) nägema välja selline:
<option value="x" select>pildifail.jpg</option>

3) Pildifaili all tuleks alati näidata pildi failinime.

4) Tehtud muudatused tuleb github-i laadida!